---
pageTitle: 'O mnie'
slug: 'o-mnie'
lang: 'pl'
---
# O mnie

Z medycyną chińską jestem związana od 2007 roku — początkowo jako pacjentka dr Agnieszki Krzemińskiej, której skuteczna terapia zarówno poprawiła mój stan zdrowia, jak i zmieniła styl życia. Zaciekawiona mechanizmem jej działania, przez lata hobbystycznie sięgałam do książek tłumaczących teorię stojącą u jej podstaw, aż zdecydowałam, że chcę poznać ją w sposób usystematyzowany i związać z nią swoją ścieżkę zawodową.


Swoją wiedzę i umiejętności intensywnie rozwijam w Szkole Tradycyjnej i Klasycznej Medycyny Chińskiej TOMO w Gdańsku, gdzie w 2022 rozpoczęłam swoją edukację rocznym kursem Podstaw Teoretycznych Tradycyjnej Medycyny Chińskiej, jednocześnie biorąc udział w kursie Dietetyki Profilaktycznej i Leczniczej Medycyny Chińskiej Agnieszki Krzemińskiej. W 2023 jako pierwszą specjalizację wybrałam dwu i pół roczną Fitoterapię/Ziołolecznictwo, na której jestem obecnie końcowym etapie. Już w trakcie pierwszego roku specjalizacji uczestniczyłam w kursach mistrzowskich – trzymiesięcznym kursie Wēn Bìng Xué (ziołolecznictwo) i dziewięciomiesięcznym kursie Nàn Jīng (akupunktura i diagnoza). W 2024 rozpoczęłam swoją drugą specjalizację – Akupunkturę, również trwającą dwa i pół roku. Od początku 2025 uczestniczę w półtorarocznym kursie mistrzowskim Shāng Hán Lùn (ziołolecznictwo).


Program obu specjalizacji wzbogacony jest o metody komplementarne, takie jak stawianie baniek, moksa, masaż tui na i gua sha, jak również o elementy medycyny zachodniej.
Szkoła TOMO działa pod merytorycznym nadzorem Shandong TCM University w Jinan (Chiny), a jej program oparty jest na wytycznych WHO oraz ETCMA (European Traditional Chinese Medicine Association).


Należę do Stowarzyszenia Klasycznej Medycyny Chińskiej (CCM Association).